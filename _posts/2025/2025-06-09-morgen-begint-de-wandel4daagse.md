---
title: "Morgen begint de Wandel4Daagse Oldenzaal 2025"
last_modified_at: 2025-06-09T11:16:00+01:00
categories:
  - nieuws
tags:
  - 62e editie
---

Morgen is het zover! De Wandel4Daagse Oldenzaal 2025 gaat van start. We hopen dat je er net zoveel zin in hebt als wij. Vergeet niet om je goed voor te bereiden en je wandelschoenen klaar te zetten.  

Hoewel de voorinschrijving voor de Wandel4Daagse Oldenzaal 2025 inmiddels is gesloten, blijft de mogelijkheid om kaarten te kopen gewoon open. Dit in tegenstelling tot vorig jaar. We kregen vorig jaar veel verzoeken van mensen die zich nog wilden inschrijven, maar dat niet meer konden. Daarom hebben we besloten en het systeem erop aangepast om dit jaar de inschrijvingen open te houden.  

De prijs is nu € 8,00 per persoon voor deelname aan alle vier de dagen. Dit is inclusief een medaille die je ontvangt bij de finish op vrijdag. Schrijf je bij voorkeur nog steeds in via onze website, dat voorkomt wachten en opstoppingen bij het startpunt. Via onze website betaal je eenvoudig en snel met iDeal. Bij het startpunt, waar dezelfde tarieven gelden als online, kun je eventueel ook met pin of contant betalen.  

Voor slechts € 3,00 per persoon kun één dag meewandelen. Dit is ideaal als je niet zeker weet of je alle vier de dagen kunt deelnemen, maar toch een of twee dagen wilt genieten van de prachtige wandelroutes en de gezellige sfeer. Je krijgt bij de finish dan wel helaas geen medaille, maar je kunt wel volop genieten van de wandelervaring en de activiteiten die we organiseren.  

De weerverwachting voor de komende week ziet er goed uit, met een temperatuur van rond de 20 graden en een zonnetje. Perfect wandelweer dus! Vergeet niet om voldoende water mee te nemen en je goed in te smeren tegen de zon.  

[Lees meer](/winacties) over wat er allemaal te doen zal zijn of ga direct naar [inschrijven](/inschrijven) om je aan te melden.  

Zien we je morgen bij de start?  

![Weersvoorspelling van WeerOnline.nl](/assets/images/news/2025/weeronline.png){: .align-center}  