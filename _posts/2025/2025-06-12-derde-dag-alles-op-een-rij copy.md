---
title: "Alles op een rij voor de derde dag"
last_modified_at: 2025-06-12T11:19:48+01:00
categories:
  - nieuws
tags:
  - 62e editie
---

Ook de tweede dag van de Wandel4Daagse Oldenzaal is gelopen. Vanavond gaan we door met alweer de derde dag, met een rondje door de wonderschone natuur van de Tankenberg.  

We zetten graag wederom alle belangrijkste punten op een rijtje voor vandaag:  

- De startlocatie van vandaag is [Hotel ‘t Landhuis, Bentheimerstraat 118, 7573 EC Oldenzaal](https://goo.gl/maps/nwD1usgUDQnt8hvPA){:target="_blank"}
- Kom je met de auto, het parkeren in deze buurt kan wat lastig zijn aangezien we aangewezen zijn op parkeren langs de omliggende straten. Kom indien mogelijk op de fiets.
- Tussen 18.00 uur en 19.00 uur kun je starten met het lopen van de **korte** route van vandaag
- Tussen 17.45 uur en 18.30 uur kun je starten met het lopen van de **lange** route van vandaag
- De routebeschrijvingen voor vandaag, meer informatie waar te parkeren, hoe er te komen en wat er allemaal nog meer te doen zal zijn vind je hier: [routes voor donderdag](/routes/donderdag)
- Mocht je het leuk vinden, kun je vandaag weer meedoen aan een winactie. Deze keer door de rebus langs de route op te lossen. Een uitleg wat je moet doen, vind je hier: [uitleg over rebus winactie](/winacties/rebus)
- Het zal vandaag wat warmer worden dan de eerste twee dagen. Denk eraan om je mooie witte drinkbeker mee te nemen en voldoende te blijven drinken.
- Graag extra aandacht voor het schoon houden van de routes. Gisteren is dat helaas niet helemaal gelukt.

Het routeboekje met de daarin te lopen routes voor alle vier de dagen kun je [hier downloaden](/assets/routes/Routeboekje2025.pdf) (2,5 MB).  

Mocht je nog vragen hebben, [mail ons](mailto:info@wandel4daagseoldenzaal.nl) gerust of benader één van onze teamleden, herkenbaar aan felgroene polo of blauwe jas met Wandel4Daagse opdruk. We helpen je graag.  

We wensen je een hele mooie derde dag van de Wandel4Daagse toe en ook deze avond weer veel plezier!  

![Foto uit de woensdag route](/assets/images/news/2025/donderdag.jpg){: .align-center}  