---
title: "Alles op een rij voor de vierde dag"
last_modified_at: 2025-06-13T08:45:01+01:00
categories:
  - nieuws
tags:
  - 62e editie
---

We zijn alweer aangekomen bij de slotdag van de 62e Wandel4Daagse Oldenzaal. Vanavond vertrekken- en eindigen we in het centrum van ons mooie Oldenzaal en wandelen we een rondje door de natuur ten oosten van de stad.  

We zetten graag wederom alle belangrijkste punten op een rijtje voor vandaag:  

- De startlocatie van vandaag is [Marktsteen, Groote Markt Oldenzaal](https://goo.gl/maps/piGtQbNoBbjeQnQT6){:target="_blank"}
- Kom je met de auto, let erop dat het op vrijdag betaald parkeren is tot 21.00 uur in het centrum
- Tussen 18.15 uur en 18.30 uur kun je starten met het lopen van de **korte** route van vandaag (let op, dit is anders dan de andere dagen)
- Tussen 17.30 uur en 18.00 uur kun je starten met het lopen van de **lange** route van vandaag (let op, dit is anders dan de andere dagen)
- De routebeschrijvingen voor vandaag, meer informatie waar te parkeren, hoe er te komen en wat er allemaal nog meer te doen zal zijn vind je hier: [routes voor vrijdag](/routes/vrijdag)
- We verzamelen met z'n allen achter het [Twents Carmel College, locatie Potskampstraat](https://maps.app.goo.gl/VwvR1giBPq8w9XqX8){:target="_blank"} om dan gezamenlijk in één stoet naar de finish te wandelen in de stad. We vertrekken daar rond 20.00 uur. Zorg dat je daar op tijd bent, zodat we met z'n allen kunnen vertrekken.
- Bij de medaille uitreiking ontvangen we graag je keycord retour om zo de kosten voor volgend jaar laag te kunnen houden
- Het kan vandaag erg warm worden. De gebruikelijke drankpost is aanwezig, maar zorg ook zelf voor voldoende drinken onderweg. Neem je mooie witte drinkbeker mee en vul deze bij het [openbare watertappunt bij de startlocatie](https://maps.app.goo.gl/bQnWPHyqZVyrsnqr9){:target="_blank"}.
- Mocht je mee hebben gedaan aan één van de winacties deze week, insturen van je antwoord kan nog tot 11.00 uur vandaag: [rebus](/winacties/rebus#deelnemen) of [waterlied](/winacties/waterlied#deelnemen). Alle deelnemers krijgen rond 12.00 uur per e-mail bericht of ze gewonnen hebben.
- Let er wederom alsjeblieft op dat je geen afval achterlaat langs de route

Het routeboekje met de daarin te lopen routes voor alle vier de dagen kun je [hier downloaden](/assets/routes/Routeboekje2025.pdf) (2,5 MB).  

Mocht je nog vragen hebben, [mail ons](mailto:info@wandel4daagseoldenzaal.nl) gerust of benader één van onze teamleden, herkenbaar aan felgroene polo of blauwe jas met Wandel4Daagse opdruk. We helpen je graag.  

We wensen je een gezellige en hopelijk niet al te warme slotdag van de Wandel4Daagse toe en ook deze avond weer veel plezier!  

![Foto uit de donderdag route](/assets/images/news/2025/vrijdag.jpg){: .align-center}  