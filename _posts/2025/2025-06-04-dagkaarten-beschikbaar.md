---
title: "Dagkaarten nu ook beschikbaar"
last_modified_at: 2025-06-04T23:10:13+01:00
categories:
  - nieuws
tags:
  - 62e editie
---

Het is vanaf nu ook mogelijk om dagkaarten te kopen voor de Wandel4Daagse Oldenzaal 2025. Voor slechts € 3,00 per persoon per dag kun je meewandelen. Dit is ideaal als je niet zeker weet of je alle vier de dagen kunt deelnemen, maar toch een of twee dagen wilt genieten van de prachtige wandelroutes en de gezellige sfeer. Je krijgt bij de finish dan wel helaas geen medaille, maar je kunt wel volop genieten van de wandelervaring en de activiteiten die we organiseren.  

Let wel, tot en met a.s. zondag 8 juni 2025 kun je je nog voorinschrijven voor alle vier de dagen voor slechts € 5,00 per persoon. Dit is voordeliger dan het dagtarief, als je twee of meer dagen meewandelt. Dus als je van plan bent om minstens twee dagen mee te wandelen, is het verstandig om je in te schrijven voor alle vier de dagen.  

Dit jaar hebben we weer een heleboel leuke win- en weggeefacties voor de Wandel4Daagse Oldenzaal. Zo kun je op woensdag een gratis drinkbidon krijgen en tevens meedoen aan de waterlied winactie, op donderdag een rebus oplossen en kans maken op leuke prijzen, en op vrijdag een waterijsje krijgen. En nóg veel meer. Kortom, genoeg te doen en te winnen tijdens de Wandel4Daagse!

[Lees meer](/winacties) over wat er allemaal te doen zal zijn of ga direct naar [inschrijven](/inschrijven) om je aan te melden.  