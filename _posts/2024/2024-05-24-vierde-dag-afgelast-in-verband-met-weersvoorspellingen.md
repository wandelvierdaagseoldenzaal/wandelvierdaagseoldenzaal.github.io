---
title: "Vierde dag wordt afgelast i.v.m. weersvoorspelling"
last_modified_at: 2024-05-24T15:38:35+01:00
categories:
  - nieuws
tags:
  - 61e editie
---

Helaas hebben we als organisatie moeten besluiten om de vierde dag van de 61e editie van de Wandel4Daagse Oldenzaal af te gelasten. De weersvoorspellingen voor vanavond zijn dusdanig slecht dat we het niet verantwoord vinden om de wandelaars de routes te laten lopen. We hebben de situatie nauwlettend in de gaten gehouden en hebben uiteindelijk besloten om de veiligheid van de deelnemers voorop te stellen. Door de gedegen kans op onweer achten wij het niet verantwoord om het door te laten gaan.  

## Uitreiking van de medailles

Ook al wordt de vierde dag niet gelopen, toch willen we diegenen met een knipkaart voor alle vier de dagen de medaille niet onthouden.  

_Hiervoor zullen we vanavond, vrijdag 24 mei 2024, tussen 17.45 uur en 19.00 uur aanwezig zijn in [De Vijfhoek](https://maps.app.goo.gl/vRPS4JbjRMMnYnyN7){:target="_blank"}_.  

Hier kun je tegen inlevering van je knipkaart de medaille ophalen. Onder het genot van een appeltje en een ijsje kun je nog genieten van optredens van de Confetti's en NEXT dance die daar plaats zullen vinden.  

Deze week zijn velen van jullie al op de foto geweest met het nieuwe fotoframe. Deze zal vanavond ook weer aanwezig zijn om trots te kunnen poseren met je medaille.  

Jammer dat we de Wandel4Daagse niet in gebruikelijke stijl af kunnen ronden, maar hopelijk kunnen we jullie volgend jaar weer in goede gezondheid verwelkomen.  

## Vragen

Heb je nog vragen? Neem dan contact met ons op via [info@wandel4daagseoldenzaal.nl](mailto:info@wandel4daagseoldenzaal.nl). We doen ons best zo spoedig mogelijk te reageren.  