---
title: "Wandel4Daagse 2024 zit erop"
last_modified_at: 2024-05-27T23:04:03+01:00
categories:
  - nieuws
tags:
  - 61e editie
---

De 61e editie van de Wandel4Daagse Oldenzaal zit erop. Het was een editie met een aantal bijzondere momenten. Zo hebben we een recordaantal deelnemers mogen verwelkomen en hebben we weer een aantal prachtige routes mogen lopen. De voorinschrijvingen waren al veelbelovend, maar dat er op de dag zelf nog zoveel deelnemers bij zouden komen hadden we niet durven dromen. Ook op onze [social media kanalen](/socials) hebben we veel positieve reacties mogen ontvangen en zien we een groeiend aantal volgers.  

De [puzzeltochten op woensdag en donderdag](/winacties) zijn eveneens goed ontvangen. Waar we vorig jaar 76 inzendingen hadden voor de puzzel, hebben we er op dit moment al 238 staan. En inzenden voor [de rebus van woensdag](https://forms.microsoft.com/e/Hv5vQy0H3U){:target="_blank"} en [de woordpuzzel van donderdag](https://forms.microsoft.com/e/ARxC2Ru2Z4){:target="_blank"} kan nog steeds, tot dinsdag 28 mei om 17.00 uur. De winnaars zullen we a.s. woensdag bekend maken via onze [social media kanalen](/socials) en de website. De winnaars krijgen ook persoonlijk bericht via e-mail.  

Jammer was uiteraard dat we de vierde dag hebben moeten afgelasten in verband met de weersvoorspellingen. Ook hierin waren we positief verrast hoe het alternatief in De Vijfhoek werd ontvangen, wat de opkomst was, wat voor fijne sfeer er heerste en hoeveel begrip er was voor het besluit om het wandelen niet door te laten gaan. Het was een lastige keus, maar zorgde alsnog voor een mooie alternatieve afsluiting van een bijzondere editie.  

Ging alles dan helemaal perfect? Nee, natuurlijk niet. Er zijn altijd verbeterpunten en leermomenten. We hebben al een aantal zaken genoteerd waar we volgend jaar mee aan de slag gaan. We zullen de komende weken de evaluatie opmaken en kijken waar we kunnen verbeteren. We hopen dat jullie ons daarbij willen helpen door de [enquÃªte in te vullen](https://forms.microsoft.com/e/nVT5gEB32W){:target="_blank"}. We horen graag van jullie!  

We willen iedereen bedanken voor jullie deelname, de [vrijwilligers](/organisatie/vrijwilligers) voor hun inzet en de [sponsoren](/sponsoren) voor hun bijdrage. Zonder jullie was dit niet mogelijk geweest. We hopen dat jullie net zo genoten hebben als wij en dat we jullie volgend jaar weer mogen verwelkomen.  

Volgend jaar zal de Wandel4Daagse Oldenzaal plaats vinden van dinsdag 10 juni t/m vrijdag 13 juni 2025. Blokkeer deze avonden alvast in je agenda. Graag tot dan!  