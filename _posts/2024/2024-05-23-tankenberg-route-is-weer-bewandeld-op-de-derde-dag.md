---
title: "Tankenbergroute is weer bewandeld op de derde dag"
last_modified_at: 2024-05-23T23:58:16+01:00
categories:
  - nieuws
tags:
  - 61e editie
---

De derde dag stond wederom in het teken van de altijd populaire Landhuis en Tankenberg route. Deze populaire route is altijd een feest om te lopen om te kunnen genieten van de prachtige natuurschoon van ons mooie Oldenzaal en omstreken. Dat was vandaag niet anders. Wederom een overweldigend aantal wandelaars hebben de 6 of 12 kilometer getrotseerd. De weergoden waren ons wederom goed gezind, op een enkel drupje na tegen het eind.  

Vandaag viel er ook weer te puzzelen. Met het spotten en invullen van de letters op de route kon je een woord vormen. Heb je het woord gevonden en nog niet ingestuurd? Insturen kan nog tot en met dinsdag 28 mei 2024 om 17.00 uur:

[Klik hier om je antwoord in te sturen voor de woordpuzzel](https://forms.microsoft.com/e/ARxC2Ru2Z4){:target="_blank"}

Op een enkel incident na, welke gelukkig een goede afloop kende, is de dag verder zonder problemen verlopen. De sfeer zat er goed in en de deelnemers hebben genoten van de mooie omgeving.  

Vanuit [Partou](https://partou.nl/kinderopvang/oldenzaal/kinderdagverblijf){:target="_blank"} werden er overheerlijke en gezonde vitamientjes uitgedeeld tijdens de route.  

![Sfeerimpressie donderdag 1](/assets/images/news/2024/donderdag1.png)  

Bij aankomst bij de finish was er voor de eerste 20 deelnemers die hun hond mee hadden genomen een waar pretpakket beschikbaar, aangeboden door [Reerink Oldenzaal](https://reerink.nl/){:target="_blank"}.  

![Sfeerimpressie donderdag 2](/assets/images/news/2024/donderdag2.png)  

Dag 4, [de finaledag](/routes/vrijdag), gaat spannend worden. Zoals jullie wellicht al hebben gezien zijn de weersvoorspellingen niet al te best. We houden de situatie nauwlettend in de gaten en zullen jullie via deze website, onze [social media kanalen](/socials) en ons [WhatsApp kanaal](https://whatsapp.com/channel/0029VaY6m9EKGGGIPUfD3S24) op de hoogte houden van wat we zullen besluiten te gaan doen met de vierde slotdag. Alle opties liggen nog op tafel. Rond 16.00 uur op vrijdag 24 mei 2024 zullen we een definitieve beslissing nemen en deze daarna spoedig delen via de hiervoor genoemde kanalen.  

![Sfeerimpressie donderdag 3](/assets/images/news/2024/donderdag3.png)  