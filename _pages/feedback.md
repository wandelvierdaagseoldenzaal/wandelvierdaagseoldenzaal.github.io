---
layout: single
title: Feedback
permalink: /feedback
author_profile: false
---

Elk jaar na afloop van de Wandel4Daagse Oldenzaal vragen we jullie om feedback. Deze feedback is voor ons enorm waardevol en helpt ons om de Wandel4Daagse Oldenzaal elk jaar weer beter te maken. Ook tijdens de Wandel4Daagse krijgen we veel tips en feedback van jullie.  

Na afloop van de Wandel4Daagse Oldenzaal hebben we als organisatie altijd een evaluatiebijeenkomst waarin we de feedback doornemen en plannen uitzetten voor het komende jaar.  

Op basis van de feedback van de afgelopen jaren hebben we al een aantal zaken aangepast, zoals:  

- Het wedstrijdelement om tijdens de wwandeling te kunnen puzzelen, als je dat wilt, is een blijver geworden en is uitgebreid
- De plastic drinkbekers zijn vervangen voor recyclebare kartonnen bekers
- De drankpost onderweg zal speciale inleverbuizen krijgen waar de bekers na gebruik in gedaan kunnen worden zodat ze op de juiste manier gerecycled kunnen worden
- Streetsoccer valt niet meer tegelijk met de Wandel4Daagse
- De maaltijdoptie voorafgaand aan de wandeling is niet geslaagd en zullen we niet meer aanbieden
- Routes zijn aangepast op basis van feedback. Dit blijft altijd een lastig punt, omdat de ene deelnemer meer afwisseling wil en de ander juist erg tevreden is met de huidige routes. Ook hebben we een verzoek gekregen om meer rekening te houden met minder validen in de routes. Dit is een punt waar we zeker naar zullen kijken, maar tegelijkertijd is het lastig om voor iedereen een route te maken die aan alle wensen voldoet.
- We zijn in gesprek gegaan met andere organisaties van Wandel4Daagsen in plaatsen om ons heen. Van elkaar kunnen we enorm veel leren en we hebben een aantal tips en tricks mogen ontvangen die al direct zijn toegepast.  
- Betalen per pin is nu mogelijk bij de inschrijving

Ook straks na afloop van de Wandel4Daagse Oldenzaal 2025 horen we weer graag van jullie. Wat was leuk, wat kon beter? Na afloop zullen we weer een formulier open stellen via deze website waar je je feedback kunt achterlaten.  

Nu alvast feedback via e-mail opsturen? Dat mag ook! We horen graag van je op [info@wandel4daagseoldenzaal.nl](mailto:info@wandel4daagseoldenzaal.nl?subject=Feedback).

Bedankt voor de moeite alvast!  