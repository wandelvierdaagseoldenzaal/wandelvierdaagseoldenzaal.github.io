---
layout: single
title: Inschrijven
permalink: /inschrijven
author_profile: false
---

Inschrijven voor de Wandel4Daagse Oldenzaal 2023 is vanaf nu mogelijk. De Wandel4Daagse Oldenzaal wordt dit jaar gehouden van dinsdag 30 mei tot en met vrijdag 2 juni 2023. Je kunt kiezen uit twee routes: een korte route van ca. 6 kilometer per dag en een lange route van ca. 12 kilometer per dag. Kijk voor meer informatie over de routes op de [routes pagina](/routes).

## Kosten

Dit jaar is de deelname geheel gratis bij voorinschrijving om ons zestigjarige jubileum te vieren. We hopen hiermee op nog meer deelnemers te kunnen rekenen dan voorgaande jaren.  

Indien je je niet vooraf inschrijft via het formulier op deze website, maar tijdens de Wandel4Daagse Oldenzaal zelf, dan betaal je € 2,00 per persoon, te voldoen bij het aanmelden bij onze stand aan de start van de route.  

## Deelnemen als groep of individu

Inschrijven en deelnemen kan als individu of als groep. Wanneer je je als groep (bijvoorbeeld schoolklas, club, vereniging, familie, ...) inschrijft, dan hoef je je maar één keer aan te melden voor je hele groep. Een groep mag maximaal uit 10 personen bestaan. Bestaat je groep uit meer dan 10 deelnemers, zorg dan voor een groepsleider per 10 deelnemers en laat die zich inschrijven als groep via deze website.

## Maximaal aantal deelnemers

We kunnen maximaal 1500 deelnemers toelaten. Wees er dus snel bij, want vol is vol!

## Inschrijven

Inschrijven kan als groep of als individu en kan [via deze link](https://forms.microsoft.com/e/AWqHXfHa3K){:target="_blank"}.  

Wil je je aanmelden voor de Mindervaliden Wandel3Daagse Oldenzaal, kijk dan voor meer informatie op de [mindervaliden pagina](/routes/mindervaliden).  

## Vrije gift

De Wandel4Daagse Oldenzaal is een non-profit organisatie. We zijn afhankelijk van sponsoren en vrijwilligers. Een vrije gift als blijk van waardering voor de organisatie is van harte welkom. Dit jaar zullen de opbrengsten ten goede komen van kinderarmoede in Oldenzaal. Een vrije gift kan worden overgemaakt op rekeningnummer NL 08 RABO 0130301272 t.n.v. Stichting Avondvierdaagse Oldenzaal. Het is tevens mogelijk om via QR codes bij het begin en eind van de wandelroutes te doneren.  

Rond oktober zullen we bekend maken hoeveel er is opgehaald en aan welk goed doel dit zal worden gedoneerd.  

## Honden

Ook honden zijn welkom om mee te lopen. Voor de fanatieke viervoeters is bij de finish op donderdag zelfs wat lekkers beschikbaar gesteld door [Dierenspeciaalzaak Reerink](https://reerink.nl/){:target="_blank"}. Zolang de voorraad strekt, op = op! Je hond hoef je niet specifiek op te geven bij je aanmelding en kan gewoon meewandelen. We vragen je wel om je hond aangelijnd te houden en de uitwerpselen op te ruimen.

## Afmelden

Mocht je je hebben ingeschreven, maar onverhoopt toch niet deel kunnen nemen, dan kun je je afmelden door een e-mail te sturen naar [info@wandel4daagseoldenzaal.nl](mailto:info@wandel4daagseoldenzaal.nl).