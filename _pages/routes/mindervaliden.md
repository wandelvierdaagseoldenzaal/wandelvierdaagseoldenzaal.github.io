---
layout: single
title: Mindervaliden route
permalink: /routes/mindervaliden
author_profile: false
---

Dit jaar wordt er door de Zorgfederatie Oldenzaal en de Zorggroep Sint Maarten in samenwerking met de Wandel4daagse Oldenzaal een speciale route uitgezet voor mindervaliden in een rolstoel. De route is ongeveer 2,5 kilometer lang en duurt 3 dagen: dinsdag, woensdag en vrijdag. De route zal onder begeleiding van vrijwilligers van de Zorgfederatie Oldenzaal gelopen worden en begint en eindigt iedere dag bij [Mariahof](https://goo.gl/maps/nSTkzPjKzGCDorGQ7) aan de Beatrixstraat 64 te Oldenzaal. De route zal ook geschikt zijn voor mensen die slecht ter been zijn en gebruik maken van een rollator. Het is wel de bedoeling dat je zelf een duwer regelt voor de rolstoel. 

## Aanmelden
Aanmelden voor deze route is voor iedereen mogelijk. Je kunt jezelf aanmelden door te bellen met Anita Laarveld van [de Zorgfederatie](https://www.zorgfederatieoldenzaal.nl/portal-over-het-bedrijf/contact) via 0541-513433. Je kunt dit dus _niet_ doen via deze website. De verdere organisatie van deze route wordt gedaan door de Zorgfederatie Oldenzaal en de Zorggroep Sint Maarten.

## Medaille
Deelnemers aan de mindervaliden route zullen net zoals alle andere wandelaars een medaille ontvangen op de slotdag bij de finish en tegelijk eindigen met alle andere deelnemers.