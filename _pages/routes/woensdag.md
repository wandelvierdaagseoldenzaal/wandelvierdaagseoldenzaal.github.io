---
layout: routedag
datum: 11 juni 2025
title: Woensdag
permalink: /routes/woensdag
author_profile: false
---

Op deze dag lopen we een voor veel deelnemers bekende en favoriete route. We wandelen namelijk wederom door het prachtige recreatiegebied Het Hulsbeek. Een mooie route door de natuur met een aantal leuke bezienswaardigheden onderweg.

## Startlocatie

Lange & korte route: [Hulsbeek P1, Oude Almeloseweg, 7576 PE Oldenzaal](https://goo.gl/maps/uGMfzSToiXfAvQCBA){:target="_blank"}  
Mindervaliden route: [Mariahof, Beatrixstraat 64, 7573 EC, Oldenzaal](https://goo.gl/maps/nSTkzPjKzGCDorGQ7){:target="_blank"}  

## Starttijden & routebeschrijvingen

| Starttijd | Lengte | Route |
|-------------|-------------|
| 18.00 uur - 19.00 uur | Kort | [Routebeschrijving](/routes/kort/woensdag) |
| 17.45 uur - 18.30 uur | Lang | [Routebeschrijving](/routes/lang/woensdag) |
| 18.30 uur | Mindervaliden | [Routebeschrijving](/routes/mindervalide/woensdag) |

## Parkeren

Voor deze locatie kun je gebruik maken van de P1 parkeergelegenheid bij Het Hulsbeek voor zowel auto's als fietsen. **Je zult het parkeerterrein met de auto betreden en verlaten via een zij-ingang en niet via de reguliere ingang met slagbomen**. Er zullen verkeersregelaars aanwezig zijn om alles in goede banen te leiden en je te wijzen waar je moet zijn.  

Dit parkeerterrein is voor deze avond speciaal opengesteld voor de Wandel4Daagse en voor deelnemers vrij van parkeerkosten. Let er wel op dat je het parkeerterrein via de speciale zijgang waar je gratis binnenkomt ook weer gratis verlaat. Dit is een andere route dan de reguliere ingang van Het Hulsbeek via de slagbomen, waar het gewone parkeertarief van toepassing zal zijn, ook die avond.  

Mocht je na de wandeltocht nog even willen blijven, dan kan dat natuurlijk ook. Het is een prachtig gebied om nog even te genieten van de natuur en de omgeving. De speciale gratis uitgang is tot ca. 21.00 uur open. Hierna zul je het terrein moeten verlaten via de reguliere ingang met slagbomen, waar je dan wel parkeerkosten moet betalen. De parkeerautomaat hiervoor vind je [tegen het toiletgebouw](https://maps.app.goo.gl/irxHd8RLdfFZAxwZ9){:target="_blank"}, links van het startpunt van de Wandel4Daagse. 

Twee oplaadpunten voor elektrische auto's zijn [aanwezig op dit parkeerterrein](https://maps.app.goo.gl/F4SESMDKkWCQvzVu9){:target="_blank"}.  

Fietsen kunnen worden gestald [in de fietstenstalling van Het Hulsbeek bij P1](https://maps.app.goo.gl/qtaLMwi8SY5PRzNP6){:target="_blank"}, net over het bruggetje. Fietsers kunnen het parkeerterrein via de reguliere ingang voor fietsers betreden.  

## Openbaar vervoer

Deze locatie is helaas wat minder goed bereikbaar per openbaar vervoer. Bus 60 stopt bij [halte Oldenzaal Vondellaan](https://9292.nl/locaties/oldenzaal%2Fbushalte-vondellaan/departures){:target="_blank"}. Vanaf hier is het nog zo'n 15 minuten wandelen naar de startlocatie.

Kijk voor actuele reisinformatie op [9292.nl](https://9292.nl/){:target="_blank"}.  

## Gratis drinkwater

Op diverse plekken op Het Hulsbeek zijn gratis watertappunten waar je drinkwater kunt tappen. Neem je eigen flesje mee en vul deze bij om onderweg voldoende te kunnen drinken. 

## Wedstrijd

Iedereen die wil kan gedurende de wandelroute mee doen aan een wedstrijd. Je gevonden antwoord kun je naderhand insturen via onze website om mee te dingen naar een prijsje. Meer informatie over de wedstrijd en de prijs vind je op de [winactie pagina](/winacties#woensdag).  

## Vermaak onderweg

Optredens gedurende de avond van dweilorkest OKE (Dweilorkest Oln'zels Knooi Ensemble) bij de start en finish vanaf 17.30 uur en vervolgens op meerdere tijdstippen tot ongeveer 20.30 uur. Tevens zullen de leden van Zing je Fit hun musicaliteit laten horen bij Hulsbeach.  

Voor de rolstoel3daagse staat [in de Stadstuin](https://maps.app.goo.gl/L6ieF5cnKkay5v4u8){:target="_blank"} een optreden van de Confetties gepland. 

### Dweilorkest OKE
De doelstelling is om gezellige muziek te maken tijdens het carnavalsseizoen. Die doelstelling hebben we zeker gehaald bij de Oldenzaalse carnavalsvereniging ‘O.C.V. De Vennemuskes’. Daarnaast spelen we inmiddels op allerlei bijeenkomsten in Nederland en Duitsland.

[Website](https://www.dweilorkestoke.nl/){:target="_blank"}

### Zing je Fit, Adem, Zing, Geniet

Ben jij toe om een stap verder te zetten en meer uit je passie te halen dan het zingen onder de douche? Dan is Zing je fit echt iets voor jou! Wat zing je fit voor jou doet? die hoge noot is zoveel makkelijker geworden en je kunt meer met je stem dan je ooit had verwacht. Met een gezonde dosis zelfvertrouwen zing jij dat ene nummer en straal je als een artiest! Je geniet, hebt plezier. Zenuwen zijn "part of the deal" geworden en je presentatie? die heeft het "wow" effect gekregen! Te mooi om waar te zijn?

[Website](https://www.zingjefit.nl/){:target="_blank"}
    
### Confetties
De Confetties zijn een dameskoor dat in 2010 is opgericht. Het koor bestaat uit ongeveer 30 enthousiaste dames die met veel plezier en enthousiasme zingen. De Confetties zijn een gezelligheidskoor dat zich richt op het zingen van populaire muziek. De Confetties treden regelmatig op in de regio en zijn ook te zien op de Oldenzaalse carnavalsvereniging ‘O.C.V. De Vennemuskes’.

[Website](https://muziekkoepeloldenzaal.nl/nieuwsarchief/rolstoelers-blij/){:target="_blank"}