---
layout: routedag
datum: 21 mei 2024
title: Dinsdag
permalink: /routes/dinsdag
author_profile: false
---

De Wandel4Daagse Oldenzaal begint dit jaar, net zoals vorig jaar, vanaf het treinstation in Oldenzaal. Vandaag wandelen we een mooi rondje door Zuid Berghuizen en het prachtige natuurgebied Boerskotten waar Zuid Berghuizen mee omringd wordt.

## Startlocatie

Lange & korte route: [Treinstation, Stationsplein 14, 7573 AV, Oldenzaal](https://goo.gl/maps/xB9GmvwCaecrx9v76){:target="_blank"}  
Mindervaliden route: [Mariahof, Beatrixstraat 64, 7573 EC, Oldenzaal](https://goo.gl/maps/nSTkzPjKzGCDorGQ7){:target="_blank"}  

## Starttijden & routebeschrijvingen

| Starttijd | Lengte | Route |
|-------------|-------------|
| 18.00 uur - 19.00 uur | Kort | [Routebeschrijving](/routes/kort/dinsdag) |
| 18.00 uur - 18.30 uur | Lang | [Routebeschrijving](/routes/lang/dinsdag) |
| 18.30 uur | Mindervaliden | [Routebeschrijving](/routes/mindervalide/dinsdag) |

Voor de lange en korte routes geldt dat vanaf 17.30 uur tot aan einde starttijd van de routes (18.30 uur voor de lange route, 19.00 uur voor de korte route) het mogelijk is om je knipkaart op te halen bij onze stand bij het startpunt op het Stationsplein. De starttijden zijn ruim genomen zodat iedereen op zijn eigen tempo kan starten. De knipkaart is tevens je stempelkaart voor de hele week. Zorg er dus voor dat je deze altijd bij je hebt. Beide routes kunnen pas vanaf 18.00 uur gelopen worden. Eerder zijn de routes nog niet opgezet en de verkeersregelaars nog niet op hun post aanwezig.  

Voor de mindervaliden route geldt dat de starttijd om exact 18.30 uur is vanaf de [Mariahof](https://goo.gl/maps/nSTkzPjKzGCDorGQ7){:target="_blank"} aan de Beatrixstraat 64 te Oldenzaal. Deelnemers aan de mindervaliden route zullen aldaar hun knipkaart ontvangen.  

## Parkeren

Deze locatie beschikt over een ruime gratis parkeergelegenheid voor zowel auto's als fietsen. EV oplaadpunten zijn eveneens aanwezig. Er zullen verkeersregelaars aanwezig zijn om alles in goede banen te leiden.

## Openbaar vervoer

Deze locatie is prima bereikbaar per openbaar vervoer. Er stoppen [treinen](https://www.ns.nl/stationsinformatie/odz/oldenzaal){:target="_blank"} komende vanuit Hengelo en een trein komende vanuit Bad Bentheim. Tevens stoppen er [diverse bussen](https://9292.nl/oldenzaal/bushalte-station){:target="_blank"} zoals lijn 60, 62, 64 en 66.  

Kijk voor actuele reisinformatie op [9292.nl](https://9292.nl/){:target="_blank"}.

## Gratis drinkwater

[Voor het stationsgebouw](https://maps.app.goo.gl/kFac2JT7TNwTyNjs9){:target="_blank"} is een watertappunt van de NS aanwezig waar je gratis drinkwater kunt tappen. Neem je eigen flesje mee en vul deze bij om onderweg voldoende te kunnen drinken. 

Tevens zal er bij de [Muziekkoepel Oldenzaal](https://maps.app.goo.gl/sekQTF5tb7MyUt376){:target="_blank"} een stand te vinden zijn van "De Gezonde Toekomst" met twee gratis waterdispensers. Zij delen gratis drinkbidons uit aan deelnemers die met ze in gesprek gaan over wat JOGG doet in Oldenzaal. Zolang de voorraad strekt.  

## Vermaak onderweg

Deze dag hebben we een aantal optredens voor jullie in petto. Zo zal er bij de start een optreden zijn van [Ragna Danst!](https://www.ragnadanst.nl){:target="_blank"}. Ook zal er bij de muziekkoepel in Berghuizen een muzikaal optreden zijn.  

### Dweilorkest Lavasjkierie

Lavasjkierie is in 1995 opgericht in het gezellige Lemselo. Een klein gehucht dichtbij Rossum in Twente Overijssel. Momenteel bestaat Lavasjkierie uit zo'n 15 fanatieke leden, waar we op ieder moment een grandioos feest mee kunnen maken.  

Optreden dweilorkest Lavasjkierie vanaf 17.30 uur en vervolgens op meerdere tijdstippen tot ongeveer 20.30 uur.  

### Ragna Danst!

Ragna is de eigenaresse van het bedrijf Ragna Danst! Ze is docent dans en dans- en bewegingstherapeut en werkzaam in de regio Twente. Ze geeft danslessen in de stijlen jazz, musical en kinderdans, speelt theater- en dansvoorstelling voor kinderen en heeft zich gespecialiseerd in de danseducatie en Taaldans®- en Rekendans®. Ragna is actief met zowel kinder-en jeugdvoorstellingen als danseducatie in het onderwijs in de hele regio Twente. Ook is ze werkzaam als danstherapeut bij de zorginstelling Livio. Hier werkt ze met de doelgroepen: dementie, jonge mensen met dementie en mensen met een cognitieve en/of lichamelijk beperking. Meer over Ragna weten? Lees dan verder.

Ragna Danst verzorgt voor ons 2 Optredens met ongeveer 10 personen vanaf 17.40 uur en rond 19.15 uur.  

### Muziekkoepel Oldenzaal

Bij de muziekkoepel in Berghuizen wordt door de [stichting Muziekkoepel Oldenzaal](https://muziekkoepeloldenzaal.nl/){:target="_blank"} een musicaal optreden verzorgd tijdens de wandeling. Het Duo Remember zal hier vanaf 18.00 uur de muziek verzorgen.  