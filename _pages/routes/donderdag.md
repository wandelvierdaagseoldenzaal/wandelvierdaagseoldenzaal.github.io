---
layout: routedag
datum: 23 mei 2024
title: Donderdag
permalink: /routes/donderdag
author_profile: false
---

Steevast onderdeel van de Wandel4Daagse Oldenzaal met altijd positieve feedback is wel het rondje Tankenberg. Deze avond wandelen we wederom een rondje door de natuurschoon van Tankenberg en omgeving. Een prachtige route met een aantal mooie vergezichten.  

Gelieve jullie extra aandacht om op de wandelpaden te blijven en hier niet van af te treden. Dit om de natuur en de wandelroutes te behouden voor de toekomst.  

## Startlocatie

Korte & lange route: [Hotel â€˜t Landhuis, Bentheimerstraat 118, 7573 EC Oldenzaal](https://goo.gl/maps/nwD1usgUDQnt8hvPA){:target="_blank"}  
Mindervaliden route: vandaag is er geen aparte route voor mindervaliden

## Starttijden & routebeschrijvingen

| Starttijd | Lengte | Route |
|-------------|-------------|
| 18.00 uur - 19.00 uur | Kort | [Routebeschrijving](/routes/kort/donderdag) |
| 17.45 uur - 18.30 uur | Lang | [Routebeschrijving](/routes/lang/donderdag) |
| - | Mindervaliden | Vandaag is er geen apare route voor mindervaliden |

## Parkeren

We zijn voor deze dag aangewezen op de openbare parkeerplaatsen in de wijk rondom Het Landhuis, welke beperkt zijn. De Bentheimerstraat zal tussen de Kalheupinklaan en de Haerstraat, dus voor het Landhuis, worden afgesloten voor autoverkeer door onze verkeersregelaars voor de veiligheid van de deelnemers. Gelieve zoveel mogelijk per fiets te komen en parkeeroverlast in de wijk te voorkomen. Let op de bebording om verkeershinder en parkeerboetes te voorkomen.    

Fietsen kunnen geparkeerd worden aan de zijkant van Het Landhuis. Let erop dat de oprit toegankelijk blijft voor de hulpdiensten.  

## Openbaar vervoer

Deze locatie is bereikbaar per openbaar vervoer. Buslijn 593 stopt bij [halte Oldenzaal Kalheupinklaan](https://9292.nl/oldenzaal/bushalte-kalheupinklaan){:target="_blank"} vanaf waar het nog 2 minuten wandelen is. Ook kun je buslijn 62, 64 of 66 nemen en uitstappen bij [halte Oldenzaal Vos de Waelstraat](https://9292.nl/oldenzaal/bushalte-vos-de-waelstraat){:target="_blank"}. Vanaf hier is het nog ca. 10 minuten wandelen.

Kijk voor actuele reisinformatie op [9292.nl](https://9292.nl/){:target="_blank"}.  

## Wedstrijd

Iedereen die wil kan gedurende de wandelroute mee doen aan een wedstrijd. Je gevonden antwoord kun je naderhand insturen via onze website om mee te dingen naar een prijsje. Meer informatie over de wedstrijd en de prijs vind je op de [winactie pagina](/winacties#donderdag).  

## Vermaak onderweg

Helaas heeft het dweilorkest Krisus af moeten zeggen i.v.m. een condoleance en hebben we daarmee voor deze avond geen muzikaal vermaak.  